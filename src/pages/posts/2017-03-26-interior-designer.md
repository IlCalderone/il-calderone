---
title: Quest'anno non Scendo
subtitle: >-
  Non sai mai cosa si nasconde al di sotto di una copertina e tra l'inchiostro
  di quelle pagine.
date: 2019-08-31T22:00:00.000Z
thumb_img_path: /images/img_20190815_004431-960x443.jpg
excerpt: >-
  Non sai mai cosa si nasconde al di sotto di una copertina e tra l'inchiostro
  di quelle pagine.
template: post
---
<p>

Non ho mai scritto recensioni di libri, o per meglio dire, non ho mai messo per iscritto e pubblicato, quello che un libro mi ha potuto trasmettere, durante la lettura, a fine di questa e dopo del tempo dall’ultima pagina chiusa.<br>L’ho deciso di fare, fedele al mio progetto, partendo da un libro che non pensavo potesse toccarmi tanto, seppur le tematiche, l’ambiente, i vari scenari che immaginavo potessero esser raccontati e descritti mi siano, in una qualche maniera, terribilmente familiari.

</p>

<blockquote class="wp-block-quote"><p> <strong><em>Quest’anno non scendo.</em></strong> </p><cite>Titolo del libro - non s'era capito eh?</cite></blockquote>

<p>

Non farò un pippone esagerato su chi siano gli autori, su chi l’abbia ideato, e tutti i retroscena, suppongo tecnici, che dietro a qualcosa del genere ci possano e debbano essere. Ma mi soffermerò a raccontare, nel più breve tempo possibile ( o spazio web disponibile ) ciò che quelle pagine, quell’inchiostro nero ha fatto riemergere da me, ad ogni parola letta, ad ogni immagine formatasi nel mio cervello.

</p>

<!-- wp:image {"id":510,"align":"center","width":415,"height":311} -->

<div class="wp-block-image"><figure class="aligncenter is-resized"><img src="https://tgn.altervista.org/wp-content/uploads/2019/08/photo5965126695998566320.jpg" alt="" class="wp-image-510" width="415" height="311"/><figcaption>Il nove posti di Serbia e Montenegro</figcaption></figure></div>

<p>

Quello che mi verrebbe da dire è “che siamo tutti identici a questo mondo” ma chi più chi meno smentisce pedissequamente questo grande assunto. E lo si può vedere terribilmente in ogni momento della nostra quotidianità, basta accendere il televisore, leggere qualche notizia su di un social qualsiasi per scoprire che non è affatto così. Differenze di colore, religione, politica, culturale. E mi voglio soffermare proprio su questa, che un po’ ce la si aspetta se si osservano nazioni diversi, addirittura poste agli antipodi, è qualcosa che d’istinto si valuta e la si da per “data di fatto”. Ma è qualcosa che invece, non sono mai riuscito a comprendere se si parla della stessa nazione, frammentata in regioni, sminuzzate in paesini, squassate in famiglie ben diverse e distinte. <br>Questo libro mi ha ri-portato a riflettere su questo concetto, su queste mie idee, radicatesi negli anni, nella consapevolezza che poco ci si può fare, che oramai il tutto è stato già dato e non è, nei limiti delle cose, modificabile. Rivalutandolo brutalmente.

</p>

<blockquote style="text-align:center" class="wp-block-quote"><p> Fermi tutti!  </p><cite>Sembro autoritario</cite></blockquote>

<p>So benissimo che si sta spingendo da secoli per abbattere queste differenze, etc etc etc, ma guardo nel mio piccolo, nella mia quotidianità, dalla quale, prendo spunto e foraggia le mie esperienze e ciò che ora dopo ora io sono e divengo.&nbsp;<br></p>

<p>Ed è proprio questa una delle cose che ho maggiormente apprezzato delle parole, dei periodi, della storia narrata all’interno di “Quest’anno non scendo”. La totale rivalutazione di un concetto, che quando ero piccolo, era qualcosa di sacro, ma che crescendo, e mi ci metto io in primis come causa, è andato a disperdersi sino a morire, o per meglio dire, rantolare terribilmente. Episodi di vita, che ruotano attorno ad un solo obiettivo: Essere una famiglia, con tutti i pro ed i contro che questo può voler dire, oggi, nel 2019, alle soglie della più grande rivoluzione industriale del nostro pianeta, che vede tutti, quasi “singolarizzarsi” pur restando connessi con l’intero pianeta, chiudendosi ai rapporti esterni a ciò che ci circonda e che fino a qualche decennio fa, ci rendeva ciò che eravamo, e quello che saremmo poi diventati. <br></p>

<figure class="wp-block-image"><img src="https://tgn.altervista.org/wp-content/uploads/2019/08/Pesche-960x501.jpg" alt="" class="wp-image-511"/><figcaption>Una cassetta di frutta - non sapevo che mettere</figcaption></figure>

<p>Il comprendere che, nella nostra diversità, nove volte su dieci, sono solo sfumature, qualcosa che a conti fatti, non è preponderante così come appare o viene descritta. Partendo dall’antica differenza tra Nord e Sud, radicata ormai nella nostra cultura, nel nostro quotidiano e non che la vita spesso e volentieri testimoni il contrario, anzi. Che tra le pagine di questo libro, tra le storie personali di amicizia e conoscenza, ho potuto ben riscoprire quanto questo sia un’idiozia, quanto di tutto ciò, oramai, rimanga solo un “motto”. Il perchè è semplice, e come viene descritto nel libro, anche il “Nord” è al “Sud” di altri paesi, configurandosi come una nuova “Terronia”, e m’ha fatto sorridere leggere che “il Veneto è il Sud del Nord”. Ponendoci in questa ottica, visionando il tutto come se effettivamente, tra noi e loro ( e con questo loro includo chiunque noi si possa considerare diverso da se ) l’unica cosa che ci cambia davvero, in primis, è la casualità del luogo di nascita, che porta con se, certo, cultura e modi diversi, ma che alla fine, sono sfaccettature atte a caratterizzarci e non a separarci.</p>

<figure class="wp-block-image"><img src="https://tgn.altervista.org/wp-content/uploads/2019/08/IMG_20190815_004431-960x443.jpg" alt="" class="wp-image-512"/><figcaption>Si legge che è un piacere</figcaption></figure>

<p>Ecco tutto questo traspare attraverso una lettura semplice, coinvolgente, leggera. Una di quelle letture che si potrebbe fare tranquillamente a mare, o dopo aver fatto una lunghissima scarpinata in montagna, cercando un po’ di refrigerio e tranquillità. Magari con un paninozzo alla mano, tanto per gradire. Il testo e la storia soprattutto, non risultano mai pesanti, o sin troppo noiosi. Ma riescono e sono riusciti, a coinvolgere il lettore, ed in questo caso me, trasportandolo in una realtà, che nel mio caso, è sin troppo conosciuta. <br></p>

<figure class="wp-block-image"><img src="https://tgn.altervista.org/wp-content/uploads/2019/08/IMG_20190815_004442-960x443.jpg" alt="" class="wp-image-513"/><figcaption>Le cose belle finiscono troppo presto</figcaption></figure>

<p>Personalmente ho apprezzato tantissimo la capacità dei narratori, che se ho ben compreso è stato scritto a tre mani sostanzialmente, di muoversi da un lato all’altro della medesima storia, visionando e facendo comprendere ed assorbire le realtà dei personaggi vari che la compongono e la rendono viva, con estrema maestria e semplicità. Il tutto si arriva a tradurre in un’immersione, facile e dolce, nelle “anime” degli attori che si muovono su questo palcoscenico. Andando dal semplice e genuino Nicola, in arte Eugenio, al sognatore Andrea, all’immutabile e stoico Nonno Andrea, alla tenace e ferrea sostenitrice dell’unione che è Nonna Rosa, alla “ribelle” ed “anticonformista” Rosa, che subirà un mutamento della sua stessa “psiche” nel corso della storia. </p>

<figure class="wp-block-image"><img src="https://tgn.altervista.org/wp-content/uploads/2019/08/IMG_20190812_090111-960x443.jpg" alt="" class="wp-image-514"/><figcaption>Finito il libro, andando a correre, alzi la testa e ti ricordi perchè ti piace il tuo paese.</figcaption></figure>

<p>Insomma, ho adorato, praticamente, ogni singolo personaggio che è stato descritto, mosso e fatto vivere in quelle pagine fatte di inchiostro e storia narrata.<br></p>

<p><strong>Se mi sento di consigliare questo libro? </strong><br><br></p>

<p>Certo che si! Se volete una lettura leggera, che finirete in non meno di una settimana, dedicando a questa quasi un’oretta o poco meno, che vi diverta, che vi sappia distrarre dal quotidiano ma tenere incollati a quella che è la storia ( ciò che è capitato a me in primis ), e che vi porti a riflettere sul vostro quotidiano, riportandovi, spero, ad apprezzare aspetti dello stesso che oramai vengono dati per scontati, o peggio, son andati dispersi… Questo è il libro che fa per voi.<br></p>
