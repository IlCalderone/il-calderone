---
title: Soul
subtitle: Non solo un film d'animazione
date: 2020-12-24T23:00:00.000Z
thumb_img_path: /images/soul-logo-maxw-824.jpg
content_img_path: ""
excerpt: Un’anima qui non può essere schiacciata,  per quello c’è la vita sulla terra
template: post
---
Può un film di animazione essere l’equivalente di un cazzotto nello stomaco?\
portarti a riflettere più di quanto normalmente avresti fatto?\
porti nella condizione di rivalutare le scelte fatte sino a quel momento?

Ebbene Soul, il nuovo film della Disney-Pixar su di me ha avuto esattamente questo effetto.\
Non lo avrei mai creduto possibile.\
Tanto era l’hype che si era generato dietro a questo titolo che non gli avrei dato due lire, memore delle scottature filmiche che negli ultimi anni hanno costellato il panorama della mia vita.

Ed invece mi son dovuto ricredere.

Alcune frasi probabilmente rimarranno nel mio immaginario per molto, forse troppo tempo, e questo sicuramente non è un male

Io voglio l’oceano\
Ma come l’oceano, quello dove stai nuotando è l’oceano…\
Questo? ma questa è solo acqua…\
Io voglio l’oceano

![](https://ilcalderone.altervista.org/wp-content/uploads/2020/12/images-1.jpg)

Non ci rendiamo mai conto di cosa viviamo

Ebbene in questo aneddoto che viene raccontato si può riassumere, credo, la vita di molti di noi.\
Cerchiamo invano di inseguire qualcosa, di cercare la grandezza alla fine della scalata, della strada, senza renderci conto che quello che stiamo cercando è già attorno a noi, lo stiamo vivendo senza nemmeno accorgercene. Pigri, sordi e ciechi a quello che la vita normalmente ci arriva a dare.\
Poi capita qualcosa, che può essere un evento straordinario, o un semplice film d’animazione e ti metti a riflettere su quello che ti circonda…ed allora senti come se un peso dallo sterno prenda a scivolare sempre più giù nel profondo, sino ad annichilirsi per sempre.\
Inizi a respirare, ti senti maledettamente più leggero, ed inizi a renderti conto che quello che volevi con ardore, in parte lo hai anche iniziato già ad ottenere.

Ed è quando si arriva a questa consapevolezza che s’arriva a poter apprezzare il piccolo del nostro quotidiano che non fa altro che concorrere a creare quella montagna che alla fine del percorso avremo sempre voluto trovare e sulla quale avremo sempre voluto ergerci per godere del panorama che riempirà di meraviglia, divenendo il nostro fine ultimo.

![](https://ilcalderone.altervista.org/wp-content/uploads/2020/12/images.jpg)

Un passo in più su di un cammino nebbioso

E quindi torno a chiedermi, può un film di animazione riuscire a sradicare una persona dal tedio della sua vita, come un calcio al culo?\
Può sciogliere quelle catene di ghiaccio che ancorano al terreno impedendo di muoversi?

Dopo UP, dopo Inside Out, dopo Dumbo (Potrei continuare all’infinito a citare capolavori d’animazione odierdi e di altri tempi) Soul ha esattamente questo struggente effetto.\
Una doccia fredda in un periodo maledetto.\
Un lasso di tempo lento e terribile che ha avuto la capacità di scardinare le certezze di molti gettandosi nel più profondo panico obliante.

![](https://ilcalderone.altervista.org/wp-content/uploads/2020/12/soul-pixar-disney-plus-natale-cinema-tv-programmi-960x571.jpg)

La Scintilla

Un consiglio spassionato: prendetevi il tempo di godere di questo capolavoro.\
Ponetevi ad esso con l’animo più libero di cui siete capaci e lasciatevi scardinare dai suoi concetti, che risiedono latenti in ognuno di noi, ma che non abbiam la forza di far venire fuori.

Buona Visione!

*Dove potermi ascoltare*:\
[Podcast](https://gopod.me/il_calderone) (scegliete la piattaforma che preferite)\
[Player sul sito](https://ilcalderone.altervista.org/podcast)\
\
*Dove poter interagire:*\
[Twitter](https://twitter.com/IlCalderone_IT), [Instagram](https://www.instagram.com/il_calderone/?hl=it)